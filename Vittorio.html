<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" type="text/css" href="style.css" />
</head>

<body leftmargin="0" topmargin="0">
    <nav id="navigation">
        <a href="index.html" class="logo">EDUCAZIONE CIVICA</a>
        <div class="dropdown">
            <button class="dropbtn"><b>Lavori</b></button>
            <div class="dropdown-content">
                <a href="Vittorio.html">Vittorio</a>
                <a href="Gabriele.html">Gabriele</a>
            </div>
        </div>
    </nav>





    <div class="text">
        <h2> Moneta e crediti nel medievo</h2>

        <table class="indice">
            <tbody>
                <tr>
                    <td>
                        <h3 id="salto-pagina">Indice</h3>
                        <ul>
                            <li>
                                <h4><a href="#inizio">1. Iniziano a svilupparsi i primi mercati di scambio</a></h4>
                            </li>
                            <li>
                                <h4><a href="#inizio1">2. Compra-vendite di merci
                                    con pagamento monetario concordato</a></h4>
                            </li>
                            <li style="text-align: left;">
                                <h4><a href="#inizio2">3. Lettera di scambio</a></h4>
                            </li>
                            <li>
                                <h4><a href="#inizio3">4. Trasformazione dell'attività economica</a></h4>
                            </li>
                            <li style="text-align: left;">
                                <h4><a href="#inizio4">5. Nuove forme di produzione e scambio di merci</a></h4>
                            </li>
                        </ul>
                    </td>
                </tr>
            </tbody>
        </table>

        <p>
        <h3 style="text-align: left;"><strong><a name="inizio"></a>Iniziano a svilupparsi i primi mercati di
                scambio</strong></h3>
        A partire dall'ultima fase dell'Alto Medioevo (che per convenzione va dalla caduta dell'Impero romano
        d'Occidente, avvenuta nel 476, all'anno 1000 circa), nelle società agrarie e nei piccoli centri urbani si
        vengono a sviluppare via via mercati di scambio delle merci prodotte proprio per la rivendita. La moneta
        metallica[1] (e, molto più tardi, quella bancaria) si afferma come "mezzo" convenzionale (ossia
        l'equivalente universale riconosciuto) per l'acquisto e la vendita delle diverse merci presenti nel mercato,
        perché costituisce il modo più semplice per risolvere le relazioni di valore tra una moltitudine di beni
        negoziabili tra una pluralità di soggetti. L'uso della moneta si diffonde perché riduce notevolmente i costi
        di transazione.
        </p>
        <p>
        <h3 style="text-align: left;"><strong><a name="inizio1"></a>Compra-vendite di merci
                con pagamento monetario concordato</strong></h3>

        Dall'interazione tra l'attività economica svolta presso le corti feudali e quella dei borghi contigui e
        relativamente autonomi, inizia a formarsi un'economia di mercato che si basa sulle compra-vendite di merci
        dietro pagamento di un prezzo monetario concordato. L'ampliamento geografico e merceologico degli scambi
        commerciali ha proprio come presupposto la diffusione dell'utilizzo della moneta. Le merci cioè si scambiano
        contro moneta non solo perché questa è accettata tra le parti della transazione, ma soprattutto perché è
        riconosciuta dalla comunità mercantile (ancorché sia introdotta dall'autorità "politica"). In linea
        generale, il valore monetario (o quantità di moneta) di scambio della singola merce in un dato tempo e in un
        specifico luogo si determina sulla base della molteplicità delle operazioni di compra-vendita della stessa
        merce (e talora di beni succedanei) che si realizzano in aree geografiche interdipendenti e in tempi vicini;
        esso è quindi normalmente determinato (in buone condizioni di competizione) dalla quantità complessiva di
        domanda del bene medesimo in relazione alla quantità complessivamente offerta nel mercato.

        Furono lo sviluppo dei mercati e delle fiere periodiche (con la partecipazione di una pluralità di
        produttori/venditori, di commercianti e di acquirenti finali provenienti anche da luoghi geografici diversi)
        - dopo l'XII° secolo – e la ripresa del commercio a distanza di merci relativamente care o all'ingrosso,
        ossia tali da poter sopportare gli alti costi di gestione e trasporto, a determinare nuove modalità
        organizzate di produzione e d'intermediazione (mediante un sistema di specializzazione e divisione del
        lavoro, tra campagna e città e, soprattutto, nei centri urbani di produzione e commercio all'ingrosso) e
        conseguentemente nuove modalità di pagamento non solo fondate sulla mera consegna di monete fisiche proprie
        o prestate da altri individui, ma anche sulla reputazione creditizia di terze parti (grandi mercanti attivi
        anche nel prestito di denari a interesse[2]) ritenuti solvibili in quanto notoriamente in possesso di grandi
        ricchezze finanziarie, che sottoscrivevano "lettere di cambio" (o "lettere di credito") - vere e proprie
        forme di riconoscimento di un debito monetario chiamata anche "moneta scritturale" - per importi necessari
        al commerciante/ acquirente finale ad acquistare un bene o a saldare pregressi debiti (senza dover
        necessariamente avere con sé o possedere il denaro contante).
        </p>
        <img id="v1" src="https://www.pandolfini.it/photos/auctions/xlarge/201705310138700.jpg"
            alt="Qui dovrebbe esserci l'immagine delle tecniche finanziarie">
        <p>
        <h3 style="text-align: left;"><strong><a name="inizio2"></a>Lettera di scambio</strong></h3>
        Il pagamento della merce avveniva attraverso consegna della lettera di cambio (o di credito) al venditore
        della stessa, il quale dunque faceva registrare il suo credito monetario nei libri contabili del
        mercante-banchiere che aveva emesso la lettera; d'altra parte, il commerciante-acquirente rimaneva obbligato
        nei confronti del mercante-banchiere a restituire la somma nominale presa in prestito accresciuta di un
        interesse - proporzionato alla lunghezza temporale del prestito medesimo (e alla classe sociale del
        prenditore) – a compenso del rischio sopportato dal creditore. La sistematizzazione di questo tipo
        d'attività - con l'accettazione di depositi monetari, l'effettuazione di pagamenti per conto dei
        clienti-depositanti mediante scritturazione nei libri e il prestito di una frazione dei depositi ricevuti ad
        altre parti - diede luogo alla nascita dell'attività bancaria e alla moneta bancaria, dando un grosso
        contributo all'espansione dell'economia europea per via della facilitazione degli scambi commerciale indotta
        dalla ridotta necessità di trasferimento e trasporto di moneta metallica.
        </p>
        <p>
        <h3 style="text-align: left;"><strong><a name="inizio3"></a>Trasformazione dell'attività economica</strong></h3>

        i passaggi salienti di questa trasformazione dell'attività economica da essere fondata su un sistema feudale
        di "produzione per l'uso" (con scarso uso della moneta: si parla infatti di economia naturale) a un sistema
        pre-capitalistico di "produzione per il mercato" (con ampio utilizzo della moneta e del credito: si parla di
        economia monetaria).

        Nella società feudale, i proprietari fondiari (i signori feudali) agiscono costantemente sui contadini e
        sugli altri produttori presenti nell'area del feudo per appropriarsi, attraverso la coercizione politica e
        la forza delle consuetudini, della maggiore quantità di beni (soprattutto agricoli, pellame, strumenti per
        l'agricoltura, piccoli utensili ecc.) da essi prodotta per il loro uso e consumo. Il lavoro dei contadini
        non è remunerato con moneta, in quanto non prestato liberamente. I prodotti ottenuti dai contadini sotto
        forma di rendita feudale sono destinati dal signore solo per l'eccedenza (mutevole nel tempo) a mercati di
        vendita e fiere. Si aveva pertanto il predominio di un'economia a carattere locale quasi esclusivamente
        rurale ristretta all'area del feudo, caratterizzata dalla necessità di assicurare i bisogni di sussistenza,
        senza che la moneta abbia una funzione diretta effettiva sul progresso economico per tutto l'Alto Medio-Evo.
        </p>
        <p>
        <h3 style="text-align: left;"><strong><a name="inizio4"></a>Nuove forme di produzione e scambio di
                merci</strong></h3>

        Tra il secolo XI° e il XIII° si affermano nuove forme di produzione e scambio di merci, in connessione con
        la ripresa dei traffici mercantili su scala molto più ampia che nel recente passato, l'espansione delle
        città - con il popolarsi di artigiani e piccoli commercianti indipendenti[3] - e il parallelo regresso
        dell'economia feudale. Si parla di "sistema mercantile pre-capitalistico" (o di "capitalismo mercantile")
        con riferimento al forte sviluppo dell'economia di produzione di merci nelle città che si genera in tutta
        Europa nel Basso Medio-Evo[4] a seguito dell'intenso processo di urbanizzazione di parte della popolazione
        delle campagne, in cerca di prospettive di vita più libera e migliore di quella servile loro concessa nel
        sistema agricolo feudale. Commercio e produzione artigianale organizzata iniziano ad influenzare
        potentemente l'attività economica della società nelle regioni più attive, come l'Italia settentrionale e i
        Paesi Bassi. Questa trasformazione prende avvio dalle richieste - crescenti nel tempo - della classe
        aristocratica feudale alla classe c.d. mercantile (composta da piccoli artigiani e commercianti
        indipendenti, provenienti dalle fila di contadini, benestanti o costretti dalla pressione feudale a fuggire
        dalle campagne e cercare fortuna nelle nascenti città, e dalla piccola nobiltà) di beni e strumenti che non
        riesce direttamente a produrre nel territorio di riferimento, facendo ricorso anche al loro credito, sia per
        ragioni di diletto sia per soddisfare esigenze militari. Lo sviluppo della produzione per il mercato dà vita
        ad un'economia di scambio in virtù della capacità dei centri urbani di produrre manufatti a costi più bassi
        di quanto fosse possibile ottenere nel sistema di produzione del feudo, ma anche di qualità e varietà tale
        da non potere essere riprodotte nell'inefficiente organizzazione del lavoro feudale. Il "commercio" di
        denaro porta ben presto nel XIII al sorgere di un'attività specializzata, ossia all'attività di prestito di
        moneta (ossia di credito finanziario, la c.d. moneta fiduciaria) a piccoli produttori e a piccoli e grandi
        commercianti di merci o agli acquirenti finali, giocando un ruolo propulsivo all'intensificarsi degli
        scambi.
        </p>
        <img id="v2" src="https://www.hobby.it/wp-content/uploads/2019/05/1248-0-storia-della-cambiale-nella-fiscalfilia_ok.jpg"
            alt="Qui ci dovrebbe essere l'immagine delle cambiali nel medioevo">
    </div>



    
</body>

</html>